 

6

 

et temporis complexione potius quam causarum serie cohaerentes faeere et,' quum philosophiae muneri,
ut uit Aristoteles, ¹) quam historiae propior sit poeta, hoc figere debetg' ut'osmeafibniaeactionisq'ne
putes apte inter se congruant et totum quiddam efficiant: multo etiam magis hoo dedecebat Aeschjvlum',
qui qua erat adversus deos pietate ea, quae vel ipse in carminibus suis fingit vel uttradita narrat,
ita inter se colligat, ut ad vim aliquam coelestem, qnae res aequitate potius ac iustitia, qnam' suo
arbitratu et malignitate regat, accomodata esse videantur. Hanc autem vim coelestem, quae rerum
ordinis causa et effectrix est, cuius auctoritate Jupiter Titanibus ad inferos detrusis mnndi moderationem
nanciscitur et quasi fungitur cius vice, Prometheus detrectando illins imperimn contemnit etgraviter
laedit. Quamobrem ne altera quidem explicandi Promethei ratio ab omnibus partibus probanda esse
videtur, qua ut summa solvatur difficultas, Aeschylum dicunt in tragoediis duos agnovisse Joves inter
se dissimillimos. Unum esse illum, quem communi fama traditum et vulgi opinione moreque receptum
Graeci religiosissime colerent: alterum significare divinam naturam, quem tanquam mundi meatui-em
et gubernatorem philosophi maxime in disputationibus de philosophia Jovis nomIne appellarent. Quibus
igitur locis summi numinis iustitiam, sapientiam, sanctitatem Jovis nomine praedicaret Aeschylus, his
eum significari voluisse alterum, in Prometheo autem fabula illum Jovem depictum esse, qui impiis
ac saepe ridiculis poetarum fabulis vulgo describeretur, natura hominum simillimus atque omnibus a'ni'mi
perturbationibus libidinibusque obnoxius. Quod tali deo obtemperare noluerit Prumetheus‚ id admodum
leve esse. Quam quorumdam virorum opinionem falsam esse neque ullo modo probabilem Schoemannus‚
vir doctissimus, iam pridem tam manifesto et evidenter demonstravit, ut rationes viri eruditissimi et
argumenta vix possint a quoquam refelli. Quid vero praeterea de poeta statuendum erat, qui populo
placere vellet et carminibus suis spectatores delectare, non praeceptis solum erudire atque instituere,
aut quum hoc unum faeere cogitaret, si occultae cuiusdam et abstrusae sapientiae praecepta proposuisset,
quae nemo nisi qui initiatus iis esset intelligere et mente percipere posset? Licet igitur, quicunque
Promethei fabulam aut antea invenerunt aut postea suis sententiis exornaverunt, non temere, quod negare
equidem minime potuerim, sed prudenter rem effecerint: tamen Aeschylus, etiamsi de via iam usitata
declinare non dubitaret, quum in carminibus fundendis poetam, non philosophum se ostendere vellet,
debebat etiamin fabulis tradendis poeta, non doctrinae cuiusdam philosophorum magister ac praeceptor
apparere. Ergo fateamur neccsse erit prudentem poetam ita rem suam instituere debuisse, ut iam ex
iis, quae praemittebantur, spectatores cognoscerent omnia prospere successura J ovemque ipsum expositis
rebus omnibus quam celerrime in summo honore et dignitate futurum. Id consecutum esse poetam
copulatione illa trium fabularum, quam graeco verbo dicunt trilogiam‚ iam multis ante annis viri
litterarum graecarum peritissimi rationibus docere conati sunt. Quod enim in vincto Prometheo nihilo
minus Jupiter deus appareat maxime detestabilis, ut hominis iracundi et implacabilis et tyranni superbi
similior sit, quam summi dei, poeta autem talem Jovem exhibendo, qualis esse a plerisque non crederetur,
spectatorem animos necessario laederet, certam causam fuisse illi oportere, qua cognita suspicionem se
impie et sceleste fecisse et religiones deosque quasi scientem odio et contemtioni tradidisse vsine nlla
difficultate a se removeret. Atque eam poetae excusationem et impietatis absolutione-m invenies, aiunt,
in tertia fabula eiusdem generis, in soluto Prometheo, quae non solum artissime coniimcta fuerat et
connexa cum vincto Prometheo, sed etiam ita composita et perfecta, ut facile omnes 'viderent vinctum
Prometheum tanqiiam fundamentum iactum fuisse, in quo poeta magnificum suum aedificium exstrueret·
Quae sententia quum soluti Promethei fabulam iniquitate temporum deperditam nobis esse vehementer
doleamus, quamquam certis ac firmis rationibus probari non potest, tamen ita non est spernenda, ut
diligentius exquirenda esse videatur. Utcunque res se habet, iam ex ipso vincto Prometheo ‘satis' multa

¹) Poet. cap. 9.

 

